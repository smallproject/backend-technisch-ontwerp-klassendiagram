Gebruiksvriendelijkheid: hoe gaan gebruikers interacteren met de software? Welke doelgroep bedien je? Bij de website van de Rijksoverheid is het een vereiste dat het lettertype groot en duidelijk leesbaar is, omdat ook gebruikers met slechter zicht de website moeten kunnen gebruiken. In tegenstelling zal de website van een duur kledingmerk zich vooral focussen op een luxe uitstraling en mooie foto's.


Betrouwbaarheid: hoe belangrijk is het dat het systeem altijd in de lucht is? Voor de applicatie die ervoor zorgt dat locaties van de MeldKamer naar de uitrukkende ambulance worden gestuurd is dit belangrijker dan voor een applicatie die restaurantreserveringen bijhoudt.


Prestatie: hoe snel moet het systeem opereren? Wanneer jij een bestemming op Google Maps invoert mag die berekening natuurlijk niet 5 minuten duren. Dan bedenk je zelf wel wat de snelste route is!


Ondersteuning: is het belangrijk om de gebruikers ondersteuning te bieden bij het gebruik van de applicatie? Bijvoorbeeld door de aanwezigheid van een gebruikershandleiding?


Veiligheid: hoe goed moet de applicatie beveiligd zijn? De niet-functionele eisen op het gebied van veiligheid zullen veel strenger zijn bij het ontwikkelen van DigiD dan bij die van Pinterest.